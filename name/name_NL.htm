<h2>Oorsprong van onze naam</h2><p>De familienaam Vansieleghem/ Van Sieleghem/ Van Zieleghem/ Vanzieleghem en Sieleghem (tout court) is een van de meest fascinerende die U kan bedenken. De oudste bekende vermelding komt voor in 1080 in een oorkonde van het <a href=http://users.skynet.be/fa010005/kapittel.htm target=_blank>Kapittel van Harelbeke</a>, waarbij een Gummarus de Sillenghem optreedt als getuige voor de Graaf van Vlaanderen. Zo is deze familienaam een van de oudste in onze gewesten. De oorsprong van de naam, die duidelijk naar een nederzetting, hof of "heem" verwijst, is niet duidelijk: sommigen verwijzen naar een (denkbeeldig?) gehucht in het Kortrijkse of het Oudenaardse. De familie de Sedelghem eist (onze?) voorvader op in haar stamboom. Een waardevolle getuigenis is misschien de volgende: in de stadsrekeningen van Brugge komt de naam Eulars de Sinnenghem voor, naast de vorm Eulars de Sillenghem, in 1300 en 1301: het betreft een "miles", of ridder in dienst van de Franse koning, die elk jaar zijn soldij ontving. Sinnenghem is een plaatsnaam in <a href=https://nl.wikipedia.org/wiki/Graafschap_Artesië target=_blank>Artesi&euml;</a>, die soms ook Sillenghem wordt gespeld. De hedendaagse vorm is Seninghem (op de weg van Boulogne naar St.Omer). De spellingen Van Sieleghem, Van Zieleghem etc. worden in vroegere oorkonden door elkaar gebruikt: in oorkonden heet een zelfde persoon vandaag Vansieleghem, en volgend jaar misschien Van Zieleghem Waarschijnlijk hebben onze verschillende families een gemeenschappelijke stamboom. De familienaam Vanzieleghem komt voor op de as Oostende - Kortrijk, met enkele uitlopers in Knokke, Brugge, Gent, Leuven en Detroit(USA).</p><h2>De familienaam (VAN) S(Z)I(E)LEG (H)EM</h2><p>De naam (van) S(Z)i(e)leg(h)em is een niet al te frekwente, maar toch typische Westvlaamse familienaam. In het telefoonboek voor West-Vlaanderen komt hij 67 maal voor, in de volgende vormen: Sileghem (Kortrijk 4x, Roeselare 1x), Van Sielegem (Oostende 1x), Van Sieleghem en Vansieleghem (Brugge 6x, Oostende 13x, Roeselare 4x, Veurne 1x), Vanzieleghem (Brugge 2x, leper 1x, Kortrijk 10x, Oostende 2x, Roeselare 21x, Veurne 1x). De spelling Vanzieleghem is duidelijk de meest verspreide. In Oost-Vlaanderen komt Sileghem &eacute;&eacute;nmaal voor in Merchtem (Dendermonde), Silighem &eacute;&eacute;nmaal in Londerzeel, Van Sieleghem &eacute;&eacute;nmaal in Knesselare en Van Zieleghem &eacute;&eacute;nmaal in Gentbrugge. De oudste bekende vermelding is die uit 1080: S. Gumari de Sillenghem<sup>(1)</sup>. In 1242 wordt melding gemaakt van "Danckino de Sieldeghem", als leenman van de heer van Aishove onder Kruishoutem<sup>(2)</sup>. In de tweede helft van de veertiende eeuw treffen we de naam van Zieldeghem, van Zieldenghem, van Sieldeghem, -ghen aan in Emelgem, Ingelmunster, Izegem en Ledegem<sup>(3)</sup>. We voegen daar nog aan toe: 1372 Jhan van Sieldenghem; 1368 Wouter van Sieldenghem (ook in 1370)<sup>(4)</sup>. Een Jan van Zieldeghem woonde in 1382 in Ieper-Ambacht en bezat 6 <a href=https://nl.wikipedia.org/wiki/Bunder target=_blank>bunder</a> leen in Lendelede<sup>(5)</sup>. In Kortrijk: 1423 Joes kinderen van Zieldeghem; 1423 Weykin van Zieldeghem f. Joes<sup>(6)</sup>. In Kruishoutem vinden we in 1419 "Raes Van Zildeghem die jaerlyx gaf te zijne jaerghetide op Sildegem<sup>(7)</sup>". Op welke plaatsnaam ,gaat deze toenaam terug? DE FLOU<sup>(8)</sup> noemt Zieldeghem een "niet meer bekend leengoed in de kasselrij Kortrijk". Maar uit het door ons geciteerde excerpt uit 1419 blijkt, dat Zildegem een plaatsnaam in Kruishoutem was, dus net buiten de kasselrij Kortrijk. In het obituarium van Kruishoutem van 1419<sup>(7)</sup> vinden we trouwens nog andere voorbeelden, die teruggaan tot 1250: "lant te sildighem; op sildighem; up eenen buelc te sildighem; tusschen Aeyshove ende zildighem jeghen den hofbrouc; een buelke tsildighem". GYSSELING<sup>(9)</sup> beschouwt de vorm Sillenghem uit 1o8o<sup>(1)</sup> evenwel als de oudste vorm van Zedelgem, ook al luidt de vorm uit 1089 Sedelingem. We menen trouwens dat Gummarus de Sillenghem, in een Harelbeekse tekst van 1080, niet in Zedelgem thuishoort, want alle getuigen in deze akte komen uit de streek tussen Leie en Schelde<sup>(10)</sup>. De wijknaam bestaat nog altijd in Kruishoutem, ten zuidoosten van bet dorpsplein naar Wannegem toe. De lokale uitspraak is "zijlegem" en beantwoordt dus het best aan de spelling "Sileghem". DE VRIES<sup>(11)</sup> vermeldt dit toponiem als "Zijldegem". Het patronymicum in het eerste lid kan hij alleen raden; hij denkt aan Sigiwald. Als we van de vorm Zildegem (Zijldegem), d.i. "sildinga haim", uit moeten gaan, dan lijkt ons ook Sigiwald het enig mogelijke patroniem. De overgang naar Silegem is dan gewoon een ld-l-assimilatie. o.i. is het evenwel duidelijk dat de vorm "silengem" oorspronkelijker is. Het patroniem kan dan "sidulo"<sup>(9)</sup> zijn of "silo", door FOERSTEMANN<sup>(12)</sup> in de achtste eeuw geattesteerd en als "sigilo" uit "sigu" "zege" verklaard. MORLET<sup>(13)</sup> noemt de volgende "sil"-namen: Silibaldus, Silibertus, Silefredus, Silardus, Silleranus, maar tast voor de etymologie ervan ook in het duister. Selefridus komt in Gent in 1239 als Selvert van der Muden voor<sup>(14)</sup>. In elk geval gaat Zi(j)legem terug op "silinga haim" "woning van de lieden van Silo", waarbij alleen de etymologie van "silo" enigszins duister blijft. De ie-spelling (Sieldenghem, Sieleghem) naast oorspronkelijk Sileghem is wel te verklaren door rekking in open lettergreep. Vgl. de Tn. Zielaerd in 1382 in Aarsele<sup>(3)</sup> met Silhard (FOERSTEMANN l.c.) en Silardus (MORLET l.c.). De "d" in "Sieldengem" is te verklaren door segmentatie van l, zoals ook in "elders" uit "elre", "volder" uit "volre", "heldsbroch" uit "elsbroec"<sup>(15)</sup>, "teldre = telre", "kelder" uit "kelre".<br><br>F. DEBRABANDERE - L. GOEMINNE</p><p class=sources><br>(1) M. GYSSELING - A.C.F. KOCH, Dip1omata Belgica ante annum millesimum centesimum scripta, Brussel, 1950, 261, nr. I53.<br>(2) E. COPPIETERS STOCHOVE, Cartulaire de I'abbaye d'ELseghem. Hand. Gesch. en Oudh. Gent, 1907, 119.<br>(3) F. DEBRABANDERE, Studie van de persoonsnamen in de kasselrij Kortrijk, 1350-1400, Handzame, 1970, 405.<br>(4) RAK, Gerecht 1367-80, f&deg; 22V&deg;, 80v&deg;, 17.<br>(5) E. SABBE, Grondbezit en landbouw, economische en sociale toestanden in tie Kastelenij Kortrijk op bet einde der XIVe eeuw. Hand. Kon. Gesch.Oudh. Kring Kortrijk, XV (1936), 412.<br>(6) F. DEBRABANDFRE, Kortrijkse persoonsnamen omstreeks 1400. Tongeren. 1958, 183.<br>(7) L. GOEMINNE, Oude plaats- en persoonsnamen te Kruishoutem. Hand. Gesch. Oudh. Kring Oudenaarde, XI (1958), 228, 213-4.<br>(8) K. DE FLOU, Woordenboek der Toponymie van Westelijk Vlaanderen, XVIII, 485, 487. Hij vermeldt verder de familienaam (van) Zie1eghem in Ardooie, Brugge, Kortrijk, Torhout.<br>(9) M. GYSSELING, Toponymisch woordenboek. 1960, 1099.<br>(10) Dr. M. Gysseling sloot zich bij onze opvatting aan en schreef: "1080 Sillengem zou inderdaad zeer goed Zildegem onder Kruishoutem kunnen zijn".<br>(11) J. DE VRIES, Woordenboek der Noord- en Zuidnederlandsre plaatsnamen (Aula 85), 1962, 199.<br>(12) E. FOERSTEMANN, Altdeutsches Namenbuch. I. Personennamen, Bonn, 1900, 1336.<br>(13) M.Th. MORLET, Les noms de personne mr le territoire de l'ancienne Gaule dii VI&deg; an XII&deg; si&egrave;cle. I. Les noms issus du Germanique continental et les cr&eacute;ations gallo-germaniques, Paris, 1968, 200.<br>(14) C. TAVERNIER-VEREECKEN, Gentse naamkunde van ca. 1000 tot 1253, 1968,<br>(15) A. VAN LOEY, Middelnederlandse spraakkunst, II,. Klankleer, 1957, &sect; 115</p>